# Wprowadzenie

Cześć. Celem tej strony jest odpowiedź na kilka pytań, na które nie udało się znaleźc odpowiedzi przed wyjazem do Chin.

Całość opini bazuje wyłącznie na doświadczeniach z wycieczki Rainbow - Szlakime Smoczych Gór. Wycieczka zaczęła się 2025.07.21 i zakończyła się 2025.08.04.

Chciałbym, aby był to bardziej poradnik dla osob mających masę technicznych pytań (jak ja) i jadących do Azji po raz pierwszy, a szczególnie do Chin z Rainbow.

# Informacje różne

* To WY jesteście tam główną atrakacją. Chińczycy będą się za wami oglądać, pokazywać palcem, filmować z ukrycia, prosić o zdjęcia lub po prostu gapić z otwartymi ustami. Im ktoś wyższy i bardziej blond, tym częściej będą prośby, głównie od nastolatków, o fotkę. Szczególnie często to się dzieje w górach, gdzie "białego" turysty nie widuje się za często. Bywa, że przez kilka godzin jesteście jedynymi białasami na szlaku.

* Jeśli chińczyk zorientuje się, że nie rozumiecie co mówi, to zamiast przejśc na angielski, zacznie pokazywac bądź rysować znaczki. Oni nie do końca rozumieją, że te ich znaczki nie są uniwersalne na całym świecie.

* Angielski jest ogólnie bardzo słaby. Starsi nie znają. Młodzież troche zna, ale ich wymowa bywa zwodnicza. Trzeba mieć jakiś translator pod ręką, najlepiej z syntezą głosu.

* Mapy w Chinach mają, w dużych miastach, spacjalną funkcję przesuwania pozycji o kilkaset metrów (z przyczyn wojskowej paranoi). Powoduje to, że wasza mapa google pokazuje złą pozycję. Ale można to obejść. Jeśli udostępnicie swoją pozyjcę komuś innemu, to na jego telefonie wasza pozycja będzie poprawna. To dlatego, że chmura google potafi kompensować te przesunięcia. Dodatkowo warto zainstalować inne mapy, na przykład OsmAnd, ponieważ google maps w Chinach nie działa zbyt dobrze. https://www.serviceobjects.com/blog/why-gps-coordinates-look-wrong-on-maps-of-china/

* Ubikacje są często mieszanką nowoczesności z brudem. W wielu miejscach zamiast muszli będzie "turecka kucana". Były miejsca tylko z tureckimi. Jedna z ubikacji w Peknie posiada pisuary, muszlę i kucaną w jednym pomieszczeniu, bez ścianek działowych lub drzwi, gdzie wszyscy korzystamy razem. Ale można tez spotkać muszle ze sterowaniem elektronicznym (np. w zoo z pandami). Z czystością różnie, od katastrofy do perfekcji. Papier toaletowy często należy zabrać na zapas przy wejściu, w kabinach często nie ma.

# Zasilanie

Ogólnie telefon czy kamera mogły być podładowana w wielu miejscach, takich jak pociąg, hotel, autokar.

Jednak czasami warto mieć awaryjnie powerbank.

UWAGA! Powerbanki kupione poza Chinami będą konfiskowane na przelocie wewnętrznym. Linie lotnicze nie robią wyjątków. Powodem konfiskaty jest nowe prawo, które wymaga od powerbanków aktualnego certyfikatu CCC (odpowiednik naszego CE) i czytelnego symbolu na obudowie. Niestety, powerbanki kupowane w Europie, nawet w sklepach chińskich, jak Xiaomi, nie mają tego certyfikatu. Najbardziej sensowne jest wiec pojechanie bez powerbanku i kupno jakiegoś przy pierwszej okazji, nawet w spożywczaku.

Jeśli ktoś upiera się kupić takowy w Polsce, to jest spora szansa, że niektóre modele Anker mają oba certyfikaty CE i CCC. Pytać sprzedawców.

Nie ma natomiast problemów z zapasowymi bateriami do kamer itd.

Jest jeszcze inna opcja. Jeśli posiadacie Alipay, to można powerbank wypożyczyć "na minuty" z jednej z milionów stacji. Praktycznie w każdym miejscu publicznym stoją pudełka z dziurami, w których umieszczone są powerbanki. Automat da nam taki powerbank, a następnie możemy go zwrócić, niekoniecznie w tym samym automacie. Jest wiele takich systemów, ale najbardziej rozpowszechniona wydaje się "żółta". Tego jest pełno, stoją nawet w toaletach.

# Internet

## Orange z pakietem GO10GB za 80zł

Nalezy wysłać SMS zgodnie z instrukcją (uwaga na inne numery dla abonamentu i na kartę):

https://www.orange.pl/view/roaming

Internet działał bardzo dobrze, za wyjątkiem jednego dnia, kiedy była awaria trwająca około 8 godzin. Pakiet 10GB wystarczył do umiarkowanego używania na 2 tyg.

UWAGA 1: Pakiet ten nie obniża cen połaczeń i SMSów w opcji na kartę. Dostajemy tylko tani intetrnet.

UWAGA 2: Pakiet ten nie zadziałał dla najtańszego abonamentu "Family", cokolwiek to jest. Proszę zapytać w Orange, czy wasz abonament ma taką opcję.

Pakiet można odnowic. Stan danych widoczny w aplikacji Mój Orange.

Jeśli nie masz opcji w swoim abonamencie na ten roaming, zastanów się nad zakupem dodatkowego prepaida Orange i załadowania go do 80zł a nastepnie wykupienia pakietu. Będzie to kosztowało niewiele więcej niż 80zł.

## Internet poza UE w innych polskich sieciach

Nie mamy doświdczenia. Proszę pytać u swoich operatorów.

## Karta fizyczna

Są dostępne w PL karty fizyczne SIM. Przykładowo tutaj można kupić taką kartę:

https://allegro.pl/oferta/karta-sim-internet-chiny-japonia-singapur-wietnam-korea-malezja-5gb-17571171480

Dostaniemy kartę TalkTiko. Działa natychmiast po włożeniu do telefonu i jest bezobsługowa. Działała prawidłowo na miejscu. Ważne, aby włożyć ją do telefonu dopiero w Chinach.

## Karta esim

Jest wiele ofert esim, oferujących internet w Azji. Nie korzystaliśmy, ale jeśli Twój telefon posiada funkcję esim to jest to najtańsza opcja. Kartę esim można kupić też w aplikacji Alipay. Ponieważ mieliśmy darmowy kupon z holiday.com na esim na Ajzę, to sprawdzilismy i nie zadziałała. Ogólnie ostrożnie z tego typu ofertami, jest sporo marudzenia na internecie, że niektóre z nich nie działają.

W Istabule, w terminalu, przechodziliśmy obok stoiska esim z kartami "na cały świat". Nie znam jednak cen.

## Karta u przewodnika

Niektórzy przewodnicy lokalni (u nas tylko pierwszy, Fiona) mają karty sim. Koszt około 150zł. Karta zapewnia internet na tereni Chin, choć pochodzą z Hongkongu. W zasadzie bezobsługowe. Nie jest jasne, czy po wyczerpaniu da sie je uzupełnić, ktoś od nas z wycieczki miał z tym kłopot.

## Karta na miejscu

Można kupić kartę w lokalnym salonie. Niestety, najbliższe miejsce, gdzie to było możliwe, to mniej więcej połowa wycieczki. Dodatkowo pracownicy salonu nie znają angielskiego, więc i tak trzeba mieć internet z tłumaczem, aby się z nimi dogadać. Są niechętni, to od groma papierkowej roboty z rejestracją.

## Hotelowe WiFi

Wszystkie hotele posiadały WiFi, każdy miał inne kombinacje z "logowaniem". Jedno hasło na wszystko (666), różne hasła, bez hasła itd. Internet słaby, choć w hotelu w Shanghaju był internet typu ethernet (kabel) i opisany jako szybki. Nie sprawdzaliśmy jak szybki. Część osób nie była w stanie się połaczyć, część urządzeń (np. laptop) nie potrafił do niektórych wifi hotelowych się wpiąć. Mały tip: wyłącz dane mobilne i dopiero wtedy łącz się z siecią wifi. W większości sieć wifi jest powiązana z pokojem.

## Firewall

Bez względu na metodę dostępu do internetu będziesz miał większy lub mniejszy problem z chińskim firewallem. Chiny blokują zdecydowaną większość serwisów, w tym wiele kluczowych jak google, facebook, gmail itd. To poważne ograniczenie, bo np. nie da się doinstalować nic do telefonu po wjechaniu do Chin, nie działają mapy, komunikatory itd.

Niektóre zagraniczne karty sim teoretycznie "omijają" tą blokadę, ale w celu oszczędzania danych i tak będziesz korzystać z wifi hotelowego, a tam firewall jest.

Najprostszą opcją jest zainstalowanie na telefonie jednej z kilkunastu aplikacji VPN, pozwalajacej ominąć restrykcje. Należy to zrobić jeszcze w Polsce.

Do wyboru jest ExpressVPN, NordVPN, ProtonVPN i cała masa innych.

Można kupić taki VPN na miesiąc (około 50zł) i często jest opcja instalacji na kilku urządzeniach jednocześnie.

To zapewnia dostęp do wszystkich usług bez większych problemów.

Część osób raportowała, że ProtonVPN nie działał. Nie wiem, czy to było złe użycie czy faktycznie coś było źle. Dla bezpieczeństwa ludzie instalowali dwa rózne VPNy aby mieć pewność, że w razie awarii jednego mają dostęp do drugiego.

Informacja dla nerdów: o dziwo WireGuard z telefonu na prywany serwer postawiony na PiVPN działał znakomicie, szybciej i stabilniej niż komercyjne VPNy. Serwer działał na zewnetrznym IP w domenie z duckdns.

# Przygotowania przed wyjazem

## Szczepienia

Należy skonsultować się z poradnią Medycyny Podróży, określą oni czy jesteście kwalifikowani do szczepień ochronnych. Szczepienia należy zaczynać wcześnie, najlepiej kilka miesięcy przed wyjazdem.

## Płatności

### Gotówka $

Dolary wyłacznie "kolorowe". To bardzo ważne, w Polsce w bankach można ciągle dostać dolary "zielone" typu "Big Head". Dolary te mają w Azji dwa problemy: nie chcą ich, a jesli już akceptują, to po znacznie gorszym kursie. Warto zaopatrzyć się w dolary znacznie wcześniej, z początkiem sezonu urlopowego banki nie mają dolarów w wersji kolorowej.

Dolary nie są środkiem płatniczym w Chinach, ale:
* Wymagane jest "dopłacenie do wycieczki" u pilota
* Są wymienialne nieoficjalnie u przewodników lokalnych na juany

### Gotówka juan

Gotówka juan(albo RMB lub Y) jest dostępna w kantorach w Polsce. Przelicznik nie jest tragiczny. Zazwyczaj dostępne sa tylko nominały 100RMB i są one akceptowane w sklepach, choć niektórzy kręcą głową na widok wysokich nominałów. Spotkałem sklep, gdzie odmówiono przyjącia gotówki.

W przypadku problemów z internetem w telefonie, gotówka jest niezbedna, bo Alipay nie zadziała. Nalezy mieć jaki zapas, kilkaset juanów.

Inną metoda zdobycia gotówki jest kupowanie jej od lokalnych przewodników. Osoby te zazwyczaj akceptują dolary i mogą zamieniać w dwie strony. Oczywiscie chcą też trochę dorobić i spread jest większy, ale jest to dość wygodne. Zazwyczaj wystarczy zapytać, są bardzo chętni do wymiany.

### Inne waluty

Technicznie dolary i euro nie są formą płatności, ale Chińczycy na straganach nie pogardzą , jeśli zgodzicie się na kiepski przelicznik. Z tego co słysze, bo sam nie próbowałem, akcpetacja dolarów i czasami euro wymagała tylko "dobrej ceny". W sklepie z kasą nie słyszałem o akceptacji dolarów, ale nie wykluczam. Ogólnie to opcja ostateczna.

### Banki

Technicznie w/g pilota, gotówkę można też wymienić w bankach, ale banki sa czynne w godzinach, kiedy zwiedzacie. Nie ma technicznej możliwości korzystania.

### Alipay

To preferowana metoda płatności, korzystają z niej Chińczycy. Z grubsza, po instalacji i rejestracji na telefonie, mozna podpiąć kartę płatniczą, zwykłą plastikową albo wirtualną. Od ten pory płatność telefonem ściąga pieniądze z konta lub przedpłaconej karty. Przelicznik jest gorszy, niż w przypadku bezpośredniej wymiany w kantorze banku, ale lepszy niż w przypadku wymiany na gotówkę w kantorze stacjonarnym.

#### Instalacja

Należy na telefon pobrać aplikację AliPay, oznaczona jest niebieską ikoną z chińskim zawijasem. Niestety, po instalacji, nie będzie sie ona nazywać "Alipay", tylko po chińsku, więc sugeruję ją wyciągnąc na pierwszy ekran, bo nie będzie łatwo ją znaleźć.

Proces instalacji należy zacząć od zweryfikowania czy podany numer telefonu jest prawidłowy, dostaniecie kod który należy przepisać. Od tego momentu AliPay zadziała, jednak nie mozna nim płacić, wymagana jest rejestracja paszportu dla obcokrajowców.

 Po zweryfikowaniu numeru telefonu, udajemy się do "Account and Security" i w "Identity Information" będzie mozliwość zeskanowania paszportu telefonem. Na paszporcie nie może być widocznych odbić od lamp czy okien, musi być idealnie równo umieszczony w ramce, obrys głowy ma być dokładnie w miejscu zdjęcia. Proces ten może być przerwany bez powodu, bo się coś nie spodobało. Ogólnie nie spodziewać się, że zadziała za 1 razem.

UWAGA!

Zeskanować paszport można tylko 1 raz poprawnie. Jeśli coś popsujecie, pozostaje kontakt z pomocą techniczną.

Nie da się "zrobić nowego konta". System zapisuje wasze dane i muszą być one poprawne.

Osoby posiadające drugie imię, są z definicji skazane na problem złego skanowania, ponieważ Alipay przypisze wasze drugie imię jako nazwisko. To się da odkręcić, ale nie jest to niezbędne do działania płatności. Można zostawić.

Po zeskanowaniu paszportu konto jeszcze nie będzie ono do końca aktywne, cały proces wymaga kogoś po stronie AliPay, do weryfikacji zdjęcia paszportu. To trwa do kilku godzin.

Po zeskanowaniu paszportu i weryfikacji AliPay powinien działać, ale nalezy podać jeszcze adres zamieszkania i email. Na email da się ustawić hasło.

Dodajemy kartę w "Bank Cards" w ustawieniach konta. Podejemy numer, expiration date, i kod CVV z tyłu karty.

Uwaga! Czasami Alipay po zeskanowaniu paszportu stwierdzi, że konto jest nieaktywne/zablokowane, bo mu się coś nie spodobało. W naszym wypadku było tak dla obu kont dzieci. W tej sytuacji wymagany jest kontakt z pomocą techniczą (po angielsku). Trzeba tam kilka razy poprosić o kontakt z człowiekiem, bo domyślnie jest automat. Następnie wyjasnić w kilku słowach, że konto jest zablokowane do płatności i prosimy o link gdzie wyślemy zdjęcie twarzy z paszportem. Dostaniemy link na maila, gdzie wysyłamy swoje zdjęcie (twarzy) razem z otwartym paszportem na stronie z danymi osobowymi. Po kilku godzinach Alipay zostanie odblokowany.

Pomoc z człowiekiem z AliPay działa u nas tylko do południa, więc okno czasowe nie jest duże.

Cały proces jest frustrujący i trwa bardzo długo, dlatego należy zainstalować Alipay znacznie wcześniej, przed wyjazdem, aby była opcja odkręcenia problemów.

Sam Alipay jest skrajnie popsutą aplikacja, spodziewajcie się zawieszeń, bezsensownych komunikatów, czekania na niewiadomo co, braku reakcji, błedów w tłumaczeniu itd.

Alipay będzie chciał od was ustawienia kodu pin do transakcji, pin ten ma 6 cyfr.

Będzie o ten kod pytał dość często, przy płaceniu.

#### Sprawdzenie działania

Wchodzimy na stronę https://testchinapay.com/ i dokonujemy płatności 1 juan, bezzwrotnej. Za pierwszym razem prawie na pewno uruchomi się 3DSecure (zależnie od banku przyjdzie SMS z kodem albo otworzy się strona banku), następne transakcje były bez potwierdzania.

#### Używanie

Alipay używa się na dwa sposoby:

* Sprzedawca ma dużą kasę z czytnikiem. Wtedy klikacie w "Pay" w Alipay, wyświetla się QR kod, który sprzedawca skanuje. Automatycznie pobierze się wam z karty kwota, jaka nabita jest na kasie.

* Sprzedawca nie ma kasy fiskalnej. Najczęsciej pokazujecie ekran telefonu z odpalonym Alipay, a on wyciąga, bądz pokazuje swój QR kod do płatności nalepiony gdzieś na straganie. Klikacie wtedy w "Scan" w Alipay, skanujecie ten kod i pojawia się okno do wpisania kwoty. Najprościej w tym momencie gestem pokazać to sprzedawcy, a oni wklepią kwotę, aby nie było niejasności. Klikacie w "Done" i zazwyczaj poprosi wtedy o pin do płatności. Płatność kończy się kiedy sprzedawca na swoim telefonie zobaczy, że dostał "przelew". Co ciekawe, wielu z nich ma właczone głośne komunikaty, w ich telefonie, że płatność na taka a taką kwotę wpłyneła, więc nie zdziwcie się, skąd oni wiedzą że doszło. Wiedzą, bo telefon powiedział.

### WeChat

Aplikacja WeChat również pozwala na płatności, jednak ma ona powazną wadę: nie da się jej zarejestrować bez wsparcia kogoś, kto tą aplikację już ma, bo pod koniec należy potwierdzić tożsamość, przez kogoś posiadającego WeChat od miesiąca (dla obcokrajowców) lub od 6 miesiący (dla Chińczyków).

WeChat nie był nam potrzebny, wszystkie płaności w sklepach miały dwa kody, jeden na Alipay a drugi na WeChat.

WeChat jest rozbudowany o usługi kupowania jedzenia w pociągach i inne podobne, ale jednocześnie te usługi są w całości po chińsku. Wskazane jest posiadanie drugiego telefonu do tłumaczenia "z ekranu".

### Bankomaty

Bankomatów nie jest wiele. Mało który akceptuje karty Visa. W dużych hotelach i dużych centrach handlowych czasami są bankomaty akcpetujące karty wydane poza Chinami, ale to nie jest zasada. Ogólnie, karty są mało użyteczne. Ich jedyna przydatna funkcja to płatności internetowe.

Uwaga! Karty debetowe są dodatkowo dość drogie, z uwagi na prowizję banku. Warto mieć kartę kredytową i to nią dokonywać wypłat, bo często nie mają prowizji. Zapytać w banku, któa opcja jest tańsza.

Ogólnie unikać płatności kartami.

## Zgłoszenie wyjazdu

Warto zgłosić wyjazd:
* W systemie Odyseusz https://www.gov.pl/web/gov/zglos-pobyt-za-granica-system-odyseusz
* W bankach, ktorych karty używacie w Alipay, lub chcecie wypłacać gotówkę w bankomatach

# Wyjazd

## Przelot do Chin

### Przed przelotem

Na stanowisku Rainbow, na lotnisku w Warszawie, odbieramy kilka kartek. Są tam adresy hoteli, numer do pilota (chiński), wzór karty do wypełnienia, informacja o numerach lotów. Polecam natychmiast zrobić zdjęcia i rozesłać po rodzinie, przydały się.

### Przelot

Przelot był dwuetapowy, liniami Turkish Airlines.

Trasa Warszawa -> Istabuł. Airbus A321 z konfiguracją siedzeń 3+3. Przelot około 2.5h. Posiłek w postaci jakiegoś dania (np. jajecznica) + sałatki + deser + woda. Rozdają też dodatkowe darmowe napoje, do wyboru woda, sok, cola, piwo. W komplecie są sztućce i chusteczki (w tym mokra).

Trasa Istabuł->Szanghaj. Boening 777-300. Przelot około 9h. Konfiguracja siedzeń 3+3+3. Dwa posiłki, "obiad" ma dwa dania do wyboru, "śniadanie" nie ma wyboru. Na tej trasie dostaniecie szaszetkę z:
* kapciami
* szczoteczką do zębów i malutką pastą
* opaską na oczy
* zatyczkami do uszu

Są to jednorazowe rzeczy.

Dodatkowo dostaniecie też słuchawki, kocyk i poduszkę. Są zwrotne.

Siedzenia w obydwu samolotach są wyposażone w system multimedialny, w 777-300 jest nieco nowszy. Filmy, gry, muzyka i informacje o locie. Wiele tych centrów multimedialnych jest popsutych, np pilot nie da się wydłubać z gniazda, pilot nie działa, ekran dotykowy nie działa, itd itp. Jakość dzwięku ze słuchawek nie nadaje się do słuchania muzyki. Mały tip: jeśli pilot nie chce wyjśc z gniazda, wcisnąć przycisk uwalniania i mocno chwycić dwoma palcami i pociągnąć. Jest szansa, że go uwolnicie, poprzedni pasażer wcisnął go na siłę dociskając kabel obudową, zamiast zwinąć go automatycznie. Pilot sam zwija kabel, wystaczy go lekko pociągnąć.

Systemy są wyposażone w porty USB, z których można teoretycznie ładować telefon. Jednak prawie wszyscy mają z tym kłopot, gniazda są uszkodzne, telefony ledwo się ładują. Nalezy mieć własny kabel USB-A -> telefon.

Uwaga: siedzenia "pod ścianą", czyli rzędy mające ścianę działową przed sobą, mogą nie mieć gniazda USB.

Zagłówki są regulowane i mają możliwość stabilizacji głowy, ale zdecydowanie warto mieć poduszke na szyję.

### Transfer

W naszym wypadku, po lądowaniu w Istambule, wyprowadzono jest bezpośrednio do hali odlotów. Tam, na monitorze, nalezy odnaleźć bramkę nastepnego samolotu. Weszliśmy do terminala bramką A, a musieliśmy dostać się do bramki F. Aby to zobrazować wystarczy zrozumieć, że między nimi jest odległość 1.8km i należy ją pokonać szybko na piechotę. Czasu nie było zbyt wiele, po dotarciu na miejsce odlotu zostało nam około 15 minut do otwarcie boardingu. Nie ma kontroli bezpieczeństwa.

Uwaga: "trzymanie się Polaków" nie ma sensu, tym samolotem leciały dwie różne wycieczki i część osób miałą transfer do innego samolotu na innym gate (D).

### Lądowanie w Chinach

Pod koniec lotu, w samolocie, rozdano karty wjazdowe do Chin. Takie druczki, wielkości czeków, które należy wypełnić w/g wzoru podanego na lotnisku przez pracownika Rainbow. Nie wszyscy je dostaną, u nas zabrakło.

Mała uwaga: wzór rozdawany w Warszawie nie posiada numeru telefonu. Jednak był on niezbędny. Bez tego nie chcieli przepuścić. Należy więc wpisać numer telefonu.

Po wylądowaniu, zanim uda wam się dostać do bagażu, przechodzicie cała procedurę wjazdową do Chin.

Zaraz po wyjściu z samolotu będziecie przechodzi przez korytarz, kierujecie się za znakami "Foreigners". Tym sposobem dostajecie się do miejsca, gdzie stoją automaty do skanowania paszportu i zbierania odcisków palców. Należy z nich skorzystać. Procedura jest prosta, skanujecie pierwszą stronę paszportu, automat robi wam zdjęcie i prosi po kolei o odciski 4 palcow, a potem kciuka.

Następnie, jesli nie udało się dostać kartki w samolocie, szukacie stolików, są obok automatów. Są tam dwa rodzaje kartek, jedne zgodne z wzorem z Raibow, inne nie (choć zawierają to samo, tylko inaczej poukładane). Wypełniacnie kartę wjazdową (dane osobowe i pierwszy hotel) i idziecie dalej.

Trafiacie na długą kolejkę, gdzie urzędnicy decydują o wpuszczeniu. Tam ponownie paszport zostanie zeskanowany, zrobione zdjęcie i sprawdzone odciski. Urzednik może zapytać o adres hotelu, najprościej dać mu kartkę którą dostaliście z Rainbow, z adresami (i może zapytać o to mimo wypełnienia tego na karcie wjazdowej).

Jest tam ktoś, kto na podstawie waszego wyglądu przekieruje was do właściwych okienek/kolejek.

Po przejściu kontroli wjazowej dostaniecie pieczątką do paszportu. Wypuszczą was i dostajecie się do odbioru bagażu. Po wyjściu z hali przylotów do przestrzeni ogólnodostępnej czeka na Was pilot z chorągiewką "Rainbow".

## Powrot z Chin

### Wylot z Pekinu

Terminal jest ogromny i składa się z kilku osobnych budynków.

Pilot dogląda was do momentu oddania bagażu. Potem przechodzicie sami przez kontrolę bezpieczeństwa i kontrolę wyjazdową z pieczątką w paszporcie.

Natępnie sprawdzacie jaka bramka i kierujecie się do pociągu. Pociąg przetransportuje was do terminala, np. E i w tym terminalu szukacie numeru waszej bramki. Numer bramki jest na bilecie i na monitorach. Nie ma się gdzieś zgubić, droga prowadzi prosto do pociągu.

Mieliśmy pechowo najdalszy gate z możliwych. To jest około 500 metrów na piechotę od pociągu. Dodatkowo w godzinach nocnych jest mocno ograniczony wybór miejsc do zjedzenia czegoś. Na środku terminala jest kilka restauracji, należy się jednak spodziewać wysokich cen. Woda jest w automatach (Alipay i banknoty).

### Transfer

Tym razem transfer w Istabule nie jest do hali odlotów. Wyprowadzaja Was do terminala przylotowego i tam kierujecie się na transfer. Będą tam bramki kontroli paszportowej oraz normalne sprawdzanie bagażu podręcznego. Dopiero wtedy zostaniecie wpuszczeni na halę odlotów.

## Wycieczka

### Ogólne informacje

* To nie jest wycieczka dla osób mających problemy z chodzeniem. Dzienny przebieg to wiele kilometrów na piechotę. Wygodne buty są niezbędne.
* To nie jest wycieczka dla niejadków. Jedzienie absolutnie nie ma nic wspólnego z czymkolwiek, co jedliście wcześniej, nawet jeśli "lubicie coś zjeść z Ha Long".
* Będzie gorąco i duszno, albo będzie padać i duszno. W Chengdu temperatura 40 stopni, odczuwalna 45 i bardzo dużo chodzenia.
* W Chinach, poza oficjalnymi miejscami nastawionymi na turystykę, niewiele osób mówi po angielsku.
* Warto poznać ich metodę pokazywania liczb na palcach, nie jest ani trochę podobna do naszej. Często jej używają na straganach.
* Palacze będą mieli naprawdę cieżko, miejsc do palenia nie jest zbyt wiele
* Bardzo częto będzie potrzebny paszport, skanowanie jest w wielu miejscach, praktycznie na każdym wejsciu na atrakcję.
* Do Rainbow dostaniecie 1 bultelkę 0.5 litra wody dziennie, w autokarze i drugą 0.5 od hotelu.
* Spora część wycieczki to transfery koleją, przygotującie się na wiele godzin w autokarze, pociągu i samolocie.
* Poćwicz, przed wyjazdem, jedzenie pałeczkami.

### Hotele

Po drodze było kilka hoteli. Najdłużej 3 noce, najkrócej 1 noc.

Hotele są różnej jakości. W Szanghaju i Pekinie były to wielkie, marmurowe kolosy. Po drodze były nowsze i starsze. Zazwyczaj standard jest taki sam, jedyna różnica to poziom zużycia hotelu.

Zdecydowanie najgorszy z nich to "Super House International" w Pekinie, z uwagi na unoszący się zapach tysięcy przepalonych papierosów w pokojach oraz mocne zużycie wszystkiego. W niektórych pokojach udało się odnaleźć grzyb. Sama czystość pościeli czy ręczników bez zastrzeżeń.

Własnoręczne pranie nie wchodzi w rachubę. Bez względu na hotel, nie było balkonów, a pranie w pokojach, z uwagi na wysoką wilgotność, nie schnie.

Hotel "z trzema nocami" (Zhangjiajie) miał pralnię z suszarką na 7 piętrze.

W hotelach są wyłącznie śniadania. Zazwyczaj jest dostępny ryż, makaron, kiełbaski, pierożki. Brak pieczywa. Do picia woda, soki, kawa. Poza tym wiele potraw o niejasnym składzie. Czasami wpadki, jak np. gorący sok. Zazwyczaj dostępne są widelce.

Wszystkie hotele miały uniwersalne gniazda, do kórych pasowały nasze wtyczki ładowarek.

Zalecam jednak zakup "przejściówki australijskiej", ponieważ były miejsca (dworce, restauracje) gdzie dostępne są tylko gniazda na ukośne wtyczki.

Wieczorami nie ma za wiele czasu wolnego. Zazwyczaj powrót do hotelu to 21. Kilka razy było to wcześniej. Na szczęscie większośc sklepów jest otwarta o tej porze.

### Transfery

#### Autobusy

Wersje spalinowe i elektryczne. Każdy miał gniazda USB, choć nie zawsze w oczywistych miejscach. Klimatyzacja bardzo dobra. Miejsca przydzielone przez pilota i podobno w kolejności zakupu wycieczki. Nagłośnienie. Pasy są sprawdzane przez policję na kontrolach drogowych, zapinać. Siedzenia odrobinę mniejsze niż w naszych autokarach.

#### Pociągi

Dworce są ogromne i posiadają kontrolę bagażu. Niedpuszczalne są zapalniczki. Również można łatwo pozbyć się wody, jeśli jest otwarta, nie przechodza również małe noże czy scyzoryki. Alkohol otwarty również jest konfiskowany. Kontrola jest jednak wybiórcza i trzeba mieć pecha. Za to dwuktornie wykryli mały nożyk do masła na prześwietleniu i właściciele musieli go wypakować.

W pociagu są gniazdka 230V pasujące do naszych wtyczek (szukać pod fotelami lub między fotelami).

Mało miejsca na walizki. Bywało, że ktoś musiał umieścić swoją w sąsiednim wagonie.

W pociągu jest głośno, Chińczycy będą oglądać tiktoka na cały regulator, głośnio jeść, cmkoać i bekać, rozmawiać przez telefon z nudów.

Grupa czasmi siedzi razem, a czasami rozstrzelona pomiędzy wagony.

Ubikacja (muszla + kucana) i mały "Wars". Dla osób posiadających WeChat jest opcja zamawiania jedzenia. Skanuje się QR kod z fotela i na jednej z następnych stacji obsługa pociągu przyniesie zamówienie do fotela.

Mało czasu na wsiadanie i wysiadanie, ale przy 30 osobach dało radę z marginesem.

W pociągu nie działa GPS i słabo działa internet. Brak WiFi.

Pociągi, mimo 300km/h, są zaskakująco ciche i stabilne.

W pociągach jest dostępna gorąca woda, słuzy głównie do zalewania zupek, które można kupić sobie w sklepie lub u pracowników pociągu. Zazwyczaj zupki mają jakiś widelec w komplecie, ale to nie jest pewne.

#### Samolot

Jednym z punktów podróży jest przelot samolotem wewnątrz Chin.

W tym miejscu pozbędziecie się powerbanku, jeśli nie posiada certyfikatu CCC (a kupiony w Polsce na 99% nie posiada). To nie żarty, powerbanki bez CCC są konfiskowane bez dyskutowania. Natomiast powerbank kupiony w Chinach, w FamilyMarket, bez problemu przeszedł kontrolę.

W samolocie posiłek. Konfiguracja 3+3. Brak ładowania telefonu.

Przejście przez lotnisko nie różni się niczym od naszych tanich lini.

### Zwiedzanie

Prawie wszystkie atrakcje mają skanowanie biletów, paszportów i prześwietlanie bagażu. Stosowane są też bramki wykrywające metal i przeszukania.

Atrakcje w górach wymagają chodzenia, ale nie ma tam za wiele faktycznego chodzenia po górach, raczej jest chodzenie poziomo lub w dół. Praktycznie wszystkie trasy są wybetonowane i mają schody. W miejscach, gdzie trzeba pokonać większą odległosć w pionie są schody ruchome i kolejki linowe. Więc chodzie "po górach" to tak naprawdę chodzienie poziomo lub w dół po schodach.

Są tam tłumy i często zrobienie zdjęcia wymaga czekania w kolejce. Wiele przejść jest jednokierunkowych z uwagi na ciasnotę.

Nawet w górach bez problemu traficie na ubikacje i miejsca, gdzie można coś zjeść i napić się.

Ogólnie, częstotliwości ubikacji jest bardzo dobra, co max 2 godziny będzie szansa na skorzystanie, zazwyczaj częsciej.

### Jedzenie

Nie zawsze są 3 posiłki. Często są tylko dwa. Dodatkowo, z uwagi na różne godziny kończenia atrakcji, drugi posiłek to czasami obiad a czasami kolacja.

Forma obiadów lub kolacji jest zupełnie inna, niz u nas. Siadamy w 8-9 osób przy okrągłym stole. Na środku stołu jest szklany, obracany blat. Na nim będą stawiane potrawy. Każdy z Was dostanie talerz, miskę, łyżkę ceramiczną i pałeczki. Obrotową częscią stołu kręcimy i częstujemy się potrawą nabierając ją na talerz.

Podstawowe problemy to:
* Trzeba ogarniać pałeczki, chocby tylko do nabierania
* Nie wszedzie były widelce, czasami przynosili jak poprosiliśmy
* Nie zawsze są osobne sztućce/pałeczki w potrawach
* Ogólnie chińczycy używają tych samych pałeczek do jedzenia i do nabierania potaw ze wspólnych misek
* Jeśli ktoś się "brzydzi" to może całość takiej kolacji być problemem
* Praktycznie nie ma "europejskich" potraw, najbliżej jest ryż (zawsze) i frytki (3 razy)
* W zależności od regionu potrawy są ładogne albo ostre
* Jedzenie jest pyszne i lepiej nie pytać co to (aczkolwiek nie dają owadów czy innych rzeczy tego typu, spokojnie). Są często krewetki, kurczak na słodko, makaron, warzywa, wołowina, ryba.
* Wołowina i czasem kurczak jest krojony w małe kostki i zawiera kości. Uwaga na zęby.

Do posiłku, na stolik, są dwa piwa 0.5l i jedna cola 1l. Herbata jest czasem dolewana i ma różny smak w róznych restauracjach.

Dania są rózne, ponieważ jeździmy w różne części Chin, a pilot chciał pokazać różne smaki związane z regionami. W jednym miejscu będą same łagodne, w innym z przewagą ostrych. Jednak te ostre nie są aż takie ostre, aby był kłopot ze zjedzeniem.

W sklepach spożywczych jest ogromna ilośc przekąsek, jakieś ciastka, batoniki, chipsy. Pieczywo praktycznie nie istnieje. Podobnie nie ma w zasadzie słodyczy (z cukrem).

W wielu miejscach można kupić "lemoniady" z lokalnych owoców, robine na miejscu. Bardzo smaczne, zazwyczaj w cenie 10-20 Juanów. Woda kosztuje w sklapach około 2-3 Juany. Bez problemu wszędzie dostaniecie napoje znane u nas (Cola, Mirinda itd), a w wielu sklepach jest kawa Starbucks i Nescafe w butelkach, gotowa do wypicia, często w lodówkach.

### Atrakcje

(Prawie) Wszystkie atrakcje głównego programu są świetne. Szczególnie góry. Musicie jednak wiedzieć, że to nie przypomina "szlaku w Beskidach". Będziecie przeciskać się z tłumem Chińczyków, dodatkowo będzie pełno przewodników, mających megafony lub szczekaczki, ustawione na cały regulator i wrzeszczący na "swoich" turystów ile mają sił w płucach. Jeden wielki hałas.

Z atrakcji dodatkowych byliśmy na wieży w Szanghaju (super), statku w Szanghaju (super) i pokazie akrobacji (mieszanka cyrku, teatru i opery, bardzo super).

Dodatkowo kilka razy będziecie na "targach" albo "ulicach handlowych". Z zakupem alkoholu należy powstrzymać się do ostatniej chwili (skonfiskują na dworcu), ale z zakupami lokalnych przysmaków, herbat czy pamiątek nie wolno czekać. Każdy targ ma towary niedostepne nigdzie indziej. Bierzcie większe walizki.

W wielu miejscach dostaniecie kilkadziesiąt minut na samodzielne zwiedzanie, zdjęcia itd.

Częśc atrakcji jest "promocją", np. pokaz jedwabiu to w sumie sklep, gdzie będą was mocno naciskać na kupno. Podobnie wizyta na perłach czy na herbacie zakończy się naciskaniem na zakup przez pracowników sklepu.

### Higiena

Po drodze mogą zostać skonfiskowane wszelkie areozole z łatowpalnym gazem napędowym (symbol płomieni w rombie widoczny na etykiecie). Na szczęscie w sklepach w Polsce (np. Rossmann) można kupić anyperspiranty w atomizerze. Dodatkowo kupcie sobie puste buteli z atomizerem, też dostępne, o pojemności 100ml. I przelewamy wszystkie dezodoranty i antyperspiranty do kilku butelek 100ml. Podobnie z zabezpieczeniem przed komarami (acz komarów było mało), można dostać takie bez łatwopalnych gazów lub izopropanolu (jest zakazany w bagażu).

Jeśli chodzi o buty, to będziecie się pocić i trzeba coś zrobić z zapobieganiem rozwoju bakterii. Septasol jest zakazany (izopropanol). W aptekach chińskich są dostępne środki przeciwgrzybiczne oraz alkohol etylowy 75% do dezynfekcji. Oba w atomizerze.

Woda kranowa do mycia zębów się nie nadaje. Hotele zapewniają wodę do tego celu, codziennie uzupełnianą w postaci 1 lub 2 butelek 0.5 litra na osobę. Można ją pić, to normalna "mineralna".

Kupcie dużo husteczek antybakteryjnych. W wielu miejscach warto przetrzeć ręce przed przekąską, a nie zawsze jest gdzie umyć.

### Intensywność

Wycieczki zaczynają się bardzo wcześnie rano. Bedziecie wstawać o 6, biegać na pierwszą możliwą minutę śniadania, szybko jeść i stawiać się na autokar. Jedyny dzień, kiedy było trochę więcej czasu, to ostatni.

Bardzo dużo chodzenia. Wygodne buty, najlepiej stare i pewne. Większośc dnia jest wypełniona, czas "dla siebie" to zazwyczaj 15-30 minut na atrakcji i trochę wieczorem.

Bardzo dużo transferów, są dni kiedy siedzicie w pociągu i autokarze praktycznie cały czas.

Jetlag może być problemem pierwszego dnia, ale nie był jakiś tragiczny. Starać się drzemnąć w autokarze i pociągu kiedy tylko jest okazja.

# Bezpieczeństwo

Nie spotkaliśmy się z agresywnymi zachowaniami, ale nalezy pamiętać, że niektóre z nich mogą wydać nam się "bezczelne" jak np. pokazywanie palcem albo robienie zdjęci/filmów z ukrycia. To raczej wyraz zdziwienia, a nie agresji. Natomiast w kilku miejscach, np. na odprawie samolotowej wewnętrznej, ochrona lotniska zachowywała się dość nieprzyjemnie, pokrzykując na turystów.

Nie było kradzieży, ale też nie byo zbyt wiele okazji do tego. Natomiast słyszeliśmy o sytuacjach, gdzie okazja podowała, że ktoś skusił się na pieniądze pozostawione bez opieki.

Kilka razy sprzedawcy nieznacznie zawyżali ceny, jelsi kupował ktoś o zachodnim wyglądzie. Głównie na stoiskach typu stragan.

Ulice są niebezpieczne. Nie macie pierszeństwa na przejściu, skutery są niesłyszalne (elektryczne) i będą wam jeździć przed nosem również po chodniku, trąbiąc na pieszych. Skrzyżowania są chaotyczne, nie aż tak jak w południowej Azji, ale możecie się spodziewać wszystkiego ze strony sukuterów.

Metoda na przejście to odważne wkroczenie na pasy przed jadący samochód, który wtedy się zatrzyma. Skuter zatrąbi i ominie.

Wiele pasów ma światła, są one traktowane w dość luźny sposób przez samochody i kompletnie ignorowane przez skutery i rowery.

# Ceny

Bardzo tania żywność, dotyczy to również produktów "zachodnich", jak np. Coca Cola. W miejscach turystycznych ceny produktów robionych ręcznie rosną nawet kilka razy. Przykładowa cena wyciskanej oranżady na głównej ulicy handlowej to 20 juanów, czyli około 10zł. Ta sama kilka ulic w bok kosztuje 10 juanów.

Ceny w sklepach spozywczych są regulowane i praktycznie wszedzie identyczne.

Elektronika nie jest specjalnie tańsza niż w Polsce, na przykład powerbanki, identyczne z tymi w PL, kosztowały może ze 20% taniej. Dodatkowo nie mają certyfikatu CE, więc więc odwrotnie, będa konfiskowane w Polsce na lotniskach, przynajmniej teoretycznie.

Niech was nie kusi zakup telefonu, one są inne, nie mają usług googla i są bezużyteczne w Europie.

# Słońce i temperatura

Jest bardzo gorąco i wilgotno. Bedziedzie się pocić to poziomu kropel skapujacych z głowy.

Zdecydowanie nalezy używać kremów z filtrem, słońce, szczególnei w górach, było bardzo ostre.

Najgosza temperatura była w Czengdu, tam gdzie są pandy. 40 stopni w cieniu, odczuwalna 45, wysoka wilgotność. I bardzo, bardzo dużo chodzenia między pawilonami, teren pagórkowaty.

Masa ludzi chodzi po ulicach z parasolami (specjalnymi do słońca), ubrani całkowiecie, włącznie z długim rękawem, z maskami na twarz, z ogromnymi daszkami w czapkach. Choronią się przed opaleniem w ten sposób.

Wiele osób chodzi z przenośnymi wentylatorami na akumulator, można je kupić na wielu stoiskach i w sklepach. Osoby używające twierdzą, że to naprawdę pomaga. Taki wentylator można też kupić w PL (podobno w Action). Są też wersje na szyję, bez potrzeby trzymania.

Dużo pić.

Różnica temperatur na zewnatrz i w autokarze jest szokująca, często było wrażenie że wchodzimy do lodówki. Jednak w autokarze temperatura jest zupełnie normalna, w okolicy 22 stopni, więc to efekt ogromnego gorąca na zewnątrz.

# Uwagi praktyczne

* Robicie zdjęcia każdego dokumentu, którzy dostaliście, wliczając karty pokładowe. Włącznie ze zdjeciami pierwszej strony paszportu. Rozsyłajcie po rodzinie.

* Słuchać uważnie godzin zbiórek.

* Patrzeć na mapę gdzie jesteście i gdzie jest zbiórka.

* Stworzyć, pierwszego dnia, grupę na WhatsAppie czy Messengerze. Ktoś, kto utknąć w taksówce po złej stronie miasta może mieć tylko taką możliwośc kontaktu z resztą.

* Ostrożnie z dużymi aparatami, duże obiektywy są zakazane na placu Tiananmen i Zakazanym Mieście. Podobnie zakazane są selfiestick. Można je zostawić w autobusie. Lista zakazanych przedmiotów jest dłuższa i dowiecie się o nich u przewodnika.

* Ostrożnie z rozmowani w niektórych miejscach (Tiananmen). Podsłuchują cały plac i reagują na słowa kluczowe. Pełno tajniaków słuchających co mówią w grupach. Podobnie z niektórymi zachowaniami, unikać pokazywania palcem i gestów obraźliwych, ich kamery automatycznie rejestrują dziwne zachowania.

* Labubu jest nie do kupienia. Jedna z przewodniczek lokalnych miała jednak komplet przy sobie, jeśli ktoś był chętny. Nie wiem, czy był ;)

* Na wycieczkach spotkacie Chińczyków, któzy nie rozumieją że istnieje coś poza Chinami i widzą białasa po raz pierwszy. Będą traktować was jak analfabetów, bo nie rozumiecie co mówią i nie rozumiecie znaczków oraz będą pokrzykiwać. Ignorowanie sprawdza się najlepiej, po chwili dadzą sobie spokój. Głównie starsi. Ogólnie, ignorowanie tego co ktoś do was krzyczy jest najlepszą metodą przetrwania.

* Nie robić zdjęć wojsku i policji, szczególnie bezczelnie.

* Napisy po angielsku są tragicznej jakości, niektóre mają wręcz fundamentalne błedy (np. "smoking allowed", a po chiński "palenie zakazane"). Wiele z nich jest śmiesznych, a niektóre nie wiadomo co autor miał na myśli. Mieć pod ręką tłumacza ze ściągniętym chińskim uproszczonym, daje lepsze efekty.

* Nie chodzić w koszulkach prowokacyjnych typu Mao czy flaga USA.

* Oni nie lubią Japończyków. Ostrożnie z takimi motywami.

* W sytuacji awaryjnej szukać innych bialasów i zagadać do nich lub ich przewodników lokalnych, czasami znają angielski. Również młodzi ludzie, nastoleni, potrafią coś zrozumieć po angielsku.

* Wszędzie jest tłok. Sprawdzają się smycze do telefonów i portfeli.

* Do paszportów kupcie sobie porządną nerkę (z dobrym zapięciem, albo montowaną na pasek do spodni), lub saszetkę pod koszulkę. Paszporty są kilka razy dziennie potrzebne.

* Jeśli macie dzieciaki w wieku lat nastu, to w Szanghaju na głównej ulicy targowej (tej z ogromną rakietą tenisową Fila zwisającą z elewacji, East Nanjing Road) jest wielopoziomowy sklep z figurkami i gadżetami Manga/Anime i z gier.

* Jeśli ktoś koniecznie chce wiedzieć skąd jesteście, to "Poland" niewiele im powie, nawet w wersji chińskiej (Bolan). Lepiej powiedzieć Europe.

*Sebastian Biały*
